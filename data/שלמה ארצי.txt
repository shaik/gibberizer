שם בתוך מיטה, מול קיר ענק כחול, קר וזול,
לפעמים אתה, נאנח בלי קול ובכל זאת,
אמא שם שומרת גם כשאתה גדול
מחליפה לך בגדים
אומרת שאתה: מלך הגברים
בשבילה אתה יכול להיות
מה שבא לך לראש,
למשל, מלך החיות או מלך ההרים, אם תטפס אי שם,
קום תהיה כל מה שבא לך
כי בשבילה אתה תמיד מלך העולם.

"שם אתה תמיד, כל מה שתרצה, רק תבחר",
כך אומרת היא ואתה שואל: "מה עוד אפשר
מה שלא הייתי בטח לא אהיה"...
מחליפה לך בגדים, אומרת שאתה,
מלך הגברים, בשבילה אתה יכול להיות
מה שבא לך לראש,
למשל, מלך החיות או מלך ההרים, אם תטפס אי שם,
קום תהיה כל מה שבא לך
כי בשבילה אתה תמיד מלך העולם.
בשבילה אתה מלך השירים
בשבילה אתה יכול להיות,
מה שבא לך לראש,
למשל, מלך החיות או מלך ההרים, אם תטפס אי שם,
קום תהיה כל מה שבא לך
כי בשבילה אתה תמיד
מלך העולם, מלך העולם.

האהבה הישנה, זאת שברחה לי,
מונחת שם ואף אחד כבר לא נוגע,
מזמן לפני כל הסרטים הפורנוגרפיים,
היה עוד משהו פשוט להתגעגע.

הכינורות המתוקים לא מנגנים לי,
לא אשקר לך שאצלי הכל בסדר,
אין שום פטנטים, העולם נהיה כבר גימיק,
אז בואי ונחזור לאינטימיות בחדר.

בשלט רחוק, מביט רחוק,
את שוב לובשת לך שמלת כלה,
ואני תקוע בחליפת חיינו.
בשלט רחוק מביט רחוק,
לא אני לא אניח לך,
עד שהאהבה,
תחזור אלינו.

את יודעת לא הייתי שר לך סתם כך,
הנביאים כבר מתו, ואין מי שינבא לי,
חלליות עפות למעלה ולמטה,
פתאום זה שיר געגועים או שנדמה לי...

בשקט בשקט נרגעו הרוחות
אולי אין כבר סיבה לדאגה
בזהירות בזהירות מלטף אותך עוד
שאף אחד לא יפגע
מאה אלף שירים נכתבו בשביל מי
הנה עוד שיר שאותך יפצה
מה את רוצה ממני
הרי אני בעצמי לא יודע כבר מה אני רוצה

בשקט בשקט נכנס לליבך
ומוצא לי שם איזה מקום
הדבק בינינו רגיש עד לכאב
בקלות אפשר להרוס את הכל
מאה אלף דמעות נשפכו בשביל מה
הלב כבר כמעט עומד להתפוצץ
מה את רוצה ממני תגידי לי מה
לא יודע כבר מה אני רוצה

בשקט בשקט אני משתדל
להבין את הנפש שלך
הו כמה קל לנו להיסגר
וכמה קשה להיפתח
מאה אלף אדם נהרגו בשביל מה
אולי גם על זה צריך להעצר
מה אנחנו רוצים תגידי לי מה
לא יודע כבר מה אני רוצה

אז בשקט בשקט תשבי לידו
אל תגידי מילים
רק תגעי בו.
אז בשקט בשקט תגידי לו אם
את עוד אוהבת אותי לעולמים.

תחת כל שמיים ליד כל עץ עומד
הייתי בא תמיד אלייך להציל אותך
וכשהיית שוקעת כמו שמש דיכאון
הייתי בא באמצע כעס או באמצע יום

תמיד אחר הצהרים שאין סימן בחוץ
היית צוללת כהרף עין לארץ הילדות
היית הולכת לחפש את מה שאין מזמן
היית אומרת יש כספת וכולנו שם

וגם אם הייתי בצד השני של העולם ואת היית פה
גם אם לא יכולתי להציל אותך מכולם, הייתי מנסה לבוא
וגם אם לא הרגשת כבר כלום, אפילו לא את עצמך
הייתי בא להציל אותך, להציל אותך, אפילו ממך.


תחת כל שמיים כולנו בני אדם
חיים עם פחד בעיניים בכל גיל ובכל זמן
אם צלצלי, אני לוחש לך, אעוף אלייך כמו טיל
להציל אותך מכל הרשע, רק מי יציל אותי?

עכשיו אני מרגיש כאילו
לא יודע כלום
עכשיו אני מחיש את צעדיי
היא מסתכלת בחלון
רואה אותי עובר בחוץ
היא לא יודעת
מה עובר עליי

בתוך עיניה הכחולות
ירח חם תלוי,
עכשיו היא עצובה כמוני
בוודאי
היא מוציאה את בגדיי
אוכלת לבדה ת'תות
היא לא יודעת, מה עובר עליי

אמנם אין אהבה שאין לה סוף
אבל הסוף הזה נראה לי מקולל
הולך בין האנשים ברחוב
צועק או או או או או או
תגידו לה

עכשיו אני ממשיך כאילו
לא הכל אבוד
זה זז בבטן
והורס את לילותיי
אני חושב שהאהבה שלי איתה
זה הדבר הכי חשוב
היא לא יודעת מה עובר עליי

אמנם אין אהבה שאין לה סוף
אבל הסוף הזה נראה לי מקולל
הולך בין האנשים ברחוב
צועק או או או או או או
תגידו לה

כשהיא נוסעת אני נשאר
לא זז מכאן אף פעם
הולך בעיר ומתפתל
מגעגועיי
חוזר לחדר ונגמר
כותב שירים ושר אותם
היא לא יודעת מה עובר עליי

אמנם אין אהבה שאין לה סוף
אבל הסוף הזה נראה לי מקולל
הולך בין האנשים ברחוב
צועק או או או או או או
תגידו לה

תחת שמי ים התיכון,
עושה ירח הפוגה, ומתקפל.
"דאגות" אומר לי איש עם מכחול,
ומצייר אותך דומה, או לא, או כן,
עכשיו יש את הזמן לשכב פרקדן,
חצי עולם לוקח סם.
בגוף שלי צמרמורת, שיר "רוקסן".
צמרמורת יש לי מקיפוח גם.
תחת שמי ים התיכון,
היה לך זמן להתאפר ולהקסים.
יוצאת לרחוב בשמץ של ביטחון,
חוזרת בזנב מקופל בין הרגליים.
חצי עולם בדוחק מתקיים,
חצי עולם שונא חצי,
בגוף שלי צמרמורת.
מתערב מי אויב ומי ידיד.
תחת שמי ים התיכון
ערב על אבטיחים יורד,
אשליות מתוקות,
זהבים על הצואר וזה זורק,
אותך מפה לשם,
אותי משם לפה,
כמו מנגינת בלט.
עד שישוב הים מזעפו,
לא, לא נדע,
עולה עולה עולה לנו,
כמה זה עולה לנו.
תחת שמי ים התיכון,
ידיך מלטפות אותי ליטוף נדיר,
עוד מעט יבואו בחירות,
את חיה פוליטית - מזדהה עם מיעוטים.
עכשיו יש את הזמן במזרחית,
חצי עולם כבר שר יוון,
בגוף שלי צמרמורת בלאו הכי,
מטרור ואהבה.
תחת שמי ים התיכון
ערב על אבטיחים יורד,
אשליות מתוקות,
זהבים על הצואר וזה זורק,
אותך מפה לשם,
אותי משם לפה,
כמו מנגינת בלט.
עד שישוב הים מזעפו,
לא, לא נדע,
עולה עולה עולה לנו,

תרקוד, היא אמרה לי, תרקוד
הברושים לא ידעו אם לצחוק או לבכות
תרקוד כל עוד אתה יכול
אני לא בנוי לשיעור מחול.

ראשה הצעיר על ראשי
לא תמצא כבר בעיר כאלה ברושים
תאהב כל עוד אתה מתאים
אגב, היא אמרה לי תאהב אותי

עד היום די מוזר
לא הבנתי דבר
זה גילה המוקדם או גילי המאוחר
עד היום בסביבות חמש ושלושים
צל נופל מצמרות הברושים
היא אומרת: עזוב, זו שקיעה שכזאת

תרקוד, היא אמרה לי תרקוד
הברושים בשמיים אנחנו עוד פה
תרקוד מבלי להעצר
אנחנו מפה לא נוכל לצאת

עד היום די מוזר...

מותר לאבד את הראש
בגילה גם אני נגעתי בברוש
מוטב לרקוד חצי דקה
מוטב מאשר לאבד אותה

עד היום די מוזר...

עכשיו בין ברושים אחדים,
זה אני שרוקד...
די לבדי.

את עולה כמו השמש היושבת מעלי
ורושמת בקרניה את יומי
את קרובה כמו הגשם על ראשי ועל פני
והמים שבפי לטעמי

את ואני, את ואני, כן
כמו ברק ורעם עד קצווי הים
את ואני, את ואני, כן
זה נשמע חזק יותר מהעולם

שנינו יום ולילה סובבים ללא לאות
זה מזה באים וזה אל זה שבים
כמו צבעי הקשת עוד נקשור ענן בחוט
ונאמר לו שמע באים ימים טובים

את ואני...
את ואני...
את ואני, את ואני, כן
את ואני, את ואני, את ואני, כן

אני עוד מוכרח להגיד לך מכאן,
לא הרגשתי כבר כלום נהייתי אטום תקופה ארוכה.
אין שלווה בעולם, סקס מוזר בחצר,
רוקנרול בחלל ואני מתחנן שנתחיל לדבר.

ומעבר לזה אלוהים אדירים,
גם אם אינך מרגישה את זה כך, אני עוד שלך.
ואני מסדר מגירות ואומר:
"אהובת לבבי זה הזמן השביר בואי נתחיל לדבר".

נדבר מהלב נדבר מהלב,
נעורר חלומות ישנים נפרק ת'כאב,
נעבור את הגבול, כמו שפעם מוקדם,
ריקים משיקול, מלאי אהבה והמון רגש חם.

בדממה הדקה בעולם שנפצע,
לאחרונה את נראית כמו ילדה שאבדה לי, ברחוב בלי מוצא.
בואי נתחבק בהופעה, בואי נקשיב לפסנתר,
שנגמור כאן לשיר, נעזוב את העיר ונתחיל לדבר.

נדבר מהלב...

כבר שבוע מוזר רבי נחמן בראש,
אולי אלה אולי השנים היפות ואין אחרות,
בואי נתחיל בחצות, נראה איך ייגמר
לא נדחה למחר, את מה שלא נאמר ונתחיל לדבר.

אם רק ליום הייתי קוסם
את כל כולי הייתי נותן
שהפצע יחלוף שהיום יעלם

כבר חודש לא החלפתי מקום
אמרת לי שב בשקט תרשום
את האמת בפנים סיוטים בלילות

על נהר הדמעות
כולנו נביאים של שקר
מספיק מילים בודדות
כדי להפיל עולם שלם
עכשיו קשה לך לראות
מחר יהיה לך יום שמח
גלים רצים אל חוף הים
אני לא שוכח

יושב לבד על איזה גדר
בלילה של ירח חסר
המון גיבורים לא הפסקתי לבכות

הגשם כבר יורד על העיר
אנחנו מתקשים להסביר
את מה שקרה הלב עוד שבור

על נהר הדמעות
כולנו נביאים של שקר
מספיק מילים בודדות
כדי להפיל עולם שלם
עכשיו קשה לך לראות
מחר יהיה לך יום שמח
גלים רצים אל חוף הים
אני לא שוכח

אולי הכל חלום
שאיש זקן חולם אותנו
עולה יורד לו יום
מה יהא איתנו?

אולי ישן אלפי שנות אור
מזמן שקיעת השמש
ישן חולם חלף לו דור
על מה חלמת אמש?
איש זקן שחולם אותנו

אולי הכל חלום...

אולי על שם אולי רחוק?
אפשר קרוב לפה
איש זקן כמו תינוק
על הטוב והרע שבו
איש זקן שחולם אותנו

עד מתי מתי תחיה את החלום הזה?
אם תקיץ שוב לא נהיה
יותר חלום כזה
איש זקן שחולם אותנו
 
 היה חשוב לחיות בכבוד, להגיד שהמלך הוא עירום,
 לקבל או לתת לך כל יום מתנת יומולדת.
 אבא מת לי ביום ראשון, ערפל כיסה את שארית היום,
 עמדנו קרובים ובוכים ליד הדלת.

 היה לך כישרון לבדידות, לבחור בחיים ולא למות,
 בעולם עצוב מלא בגזענות, הלב פשוט נקרע לי,
 כשלחשת לי ליד הפנס, "רק שאלוהים ישאיר אותנו כך,
 רועדים אוהבים מאושרים הכי בנאלי".

 איך מרגישים כשיש אהבה?
 לפעמים מותשים מרוב קירבה,
 רטובים כמו גשם, סוערים כמו רוח.
 איך יודעים שזה בא, איך יודעים הלך,
 לפעמים אהבה זה פשוט כל כך,
 איך לא הבנת אז שנהייתי קצת תקוע?
 כשהלילות היו צרובים בחום, והעולם היה רגוע.
 היה חשוב לנו לרוץ ברחובות,
 לא לזייף צחוקים, לא לחפש צרות,
 אני עוד מתרגש, כשכולם מדברים איתי עלייך.
 לא נופל לצרות העין, לא מתייאש כשנופלים לי השמיים,
 עוצם את עיניי וחושב עלייך עדיין.

 איך מרגישים כשיש אהבה? לפעמים מותשים מרוב קירבה...
 
 גבר הולך לאיבוד דרך מרפסת,
 בין שיחי השרך.
 הוא מתנדנד כשהרוח נכנסת.
 הוא נעזב,
 הוא נושר בסתיו,
 אל תהיי כועסת,
 הוא מאוהב.

 תבואי אליו לפעמים,
 הוא נרגע כשאת פה.
 יש לו דרכים משונות,
 את אוהבת אותו.

 גבר עוזב לפעמים דרך מרפסת,
 מזמזם שיר ישן,
 נפצע בעורפו מעץ השסק,
 נצבט בשושן,
 בוץ דבק בעקביו, אל תהיי כועסת,
 הוא מאוהב.

 הוא בא אלייך לפעמים,
 את נרגעת כשהוא מלטף,
 יש לו דרכים משונות,
 לומר לך שהוא אוהב.

 יש לפעמים שריק על המרפסת,
 כמו יום שבת,
 ורוח דרומית בשקט נכנסת,
 ואף אחד.
 את חושבת עליו,
 וחתול בעשב, בורח זנב...

 שיבוא אלייך פתאום,
 ישתוק, ילטף,
 יש לו דרכים משונות,
 לומר לך שהוא אוהב.
 
 ליד הבית שגרתי בו היתה לי פעם אהבה
 זה לא מקרה שעברתי פה.
 מחלתי כבר על הכבוד, זחלתי כבר עד שום דבר
 והיא האם עוד החיים, כלומר עוד פה.
 היה פה ברוש עכשיו כבר אין ושביל אחד הוביל לעד
 רק מטורף חוזר רעב, אל נעוריו
 במקום לכבוש ולהילחם, במקום למות באיזה קרב
 חזרתי כדי להתנחם עד מחרת.

 אל הבית שגרתי בו, אל אותן ההתחלות
 זה לא מקרה שעברתי פה.
 פה שקט, אצלי כבר לא.

 ליד הבית שגרתי בו חלון אחד היה מואר
 זה לא מקרה שעברתי פה.
 שם התפשטנו בעירום, שם זה התחיל שם זה נגמר
 כמו תמיד, בהבטחות לחתונות.
 עכשיו כבה אצלה האור, חשבתי עוד אם לעלות
 זו רק בדידות, לא כישלון, זה לא נחשב.
 בכיכרות עם ההמון הפגנו נגד מלחמות
 אבל הגדוד נפל שדוד בשדה הקרב.

 ליד הבית שגרתי בו בתי חרושת נסגרים
 זה לא מקרה שעברתי פה
 מן השמיים רק טיפות, הגשם טוב לאיכרים
 והוא יורד והוא מרטיב את השדות.
 מה שהיה עכשיו כבר אין ובחלון וילון הורד
 היא הלכה לישון, היא עכשיו כבר אם, היא אולי לבד.
 מי עוד רוצה להתאהב בלי לפחד מאף אחד
 להתאהב בלי לפחד מאף אחד.